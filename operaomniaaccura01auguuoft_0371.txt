DE MUSICA ΠΒ. 11. 361

ses sine vocabulo esse relinquendam? D. Non puto. M.
Atqui scias veteres pedem nuncupasse talem collationem
sonorum. Sed quousque pedem progredi ratio sinat, dili-
genter advertendum est. Quamobrem jam dic etiam,
brevis et longa syllaba qua sibi ratione conseruntur.
D. Opinor ex illo genere numerorum, quos complicatos
vocavimus, istam collationem manare: siquidem in ea
simplum ad duplum collatum esse video, id est, unum
tempus brevis syllabae ad duo tempora longae syllabae.
Μ. Quid si ita ordinentur, ut prius longa, deinde brevis
syllaba pronuntietur, num quia ordo mutatus est, ideo
complicatorum numerorum ratio non manet? nam ut inillo
pede simplum ad duplum, ita in isto duplum ad simplum
invenitur. D. Ita est. M. Quid, in pede duarum longarum,
nonne duo tempora duobus temporibus conferuntur?
D. Manifestum est. M. Ex qua ergo ratione ducitur ista
collatio? D. Ex eorum scilicet qui aequales appellati sunt.

V. M. Age nunc dic mihi, ex quo a duabus brevibus
orsi ad duas syllabas longas pervenimus, quot pedum
collationes tractaverimus. D. Quatuor: nam primo de
duabus brevibus dictum est, secundo de brevi et lon-
ga,tertio de longa et brevi, quarto de duabus longis.
M. Num possunt esse plures quam quatuor, cum duae syl-
labae sibimet conferuntur? D. Nullo modo: nam cum
syllabae hunc modum acceperint, ut brevis unum tempus,
longa duo habeat, cumque syllaba omnis aut brevis aut
longa sit, quo pacto sibi possunt duae syllabae comparari
atque copulari, ut pedem faciant, nisi aut brevis et brevis
sit, aut brevis et longa, aut longa et brevis, aut longa et
longa? M. Dic etiam quot habeat tempora binarum sylla-
barum minimus pes, quot item maximus. D. Duo ille, iste
quatuor. M. Vides-ne ut progressio nisi usque quaterna-
rium numerum. fieri non potuerit, sive in pedibus sivein

