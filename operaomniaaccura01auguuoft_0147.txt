mmm DE BEATA viv.. 137

tror veritati. Plenitudo igitur et egestas contraria sunt:
at etiam hie similiter, ut in nequitia et frugalitate ‚ appa-
rent illa duo, esse et non esse. Et si egestas est ipsa stul-
titia, plenitudo erit sapientia. Merito etiam virtutum om-
nium matrem multi frugalitatem csse dixerunt. Quibus
consentiens Tullius etiam in populari oratione ait: Ut vo-
let quisque accipiat: ego tamen frugalitatem , id est, mo-
destiam et temperantiam , virtutem esse maximam judico ¹.
Prorsus doctissime ac decentissime: consideravit enim
frugem, id est, illud quod esse dicimus ‚ cui est non esse
contrarium. Sed propter vulgarem loquendi consuetudi-
nem , qua frugalitas quasi parcimonia dici solet, duobus
consequentibus quid senserit ‚ illustravit ‚ subjiciendo
modestiam et temperantiam: et haec duo verba diligentius
attendamus.

 

,Plenitudo sapientise.

XXXII. Momzswni utique dicta est a modo, et a tempe-
rie temperantia. Ubi autem modus est atque temperies ,
nec plus est quidquam nec minus. Ipsa est igitur pleni-
tudo, quam egestati contrariam posueramus ⁷ multo me-
lius quam si abundantiam poneremus. ln abundantia enim
intelligitur affluentia et quasi rei nimium exuberantis effu-
sio. Quod cum evenit ultra quam satis est, etiam ibi desi-
deratur modus, et res quae nimia est, modo eget. Ergo
nec ab ipsa redundantia egestas aliena est 3 a modo autem
et plus, et minus aliena sunt. Ipsam etiam opulentiam si
discutias, invenies eam nihil aliud tenere quam modum.
Nam nonnisi ab ope dieta est opulentia. Quomodo autem
opitulatur, quod nimium est, cum incommodius sit saepe

¹ Orat⁴ pro Dejotaro.

