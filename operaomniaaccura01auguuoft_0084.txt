74 S. AUGUsTINI EPISCOPI

certe vel istae balneolae aliquam decoris gymnasiorum ia-
ciant recordationem: adid, si placet, quod rogo responde,
Videtur-ne tibi sapiens Academicorum scire sapientiam?
Ne verba verbis referendo, inquit, in longum eamus, vi-
detur videri sibi scire. Videtur ergo , inquam, tibi nes-
cire? Non enim ego quaero quid tibi videatur videri sa-
pienti, sed utrum tibi videatur sapiens scire sapientiam.
Potes, nt opinor, hic aut aiere, aut negare. Ο utinam , in-
quit, aut ita mihi facile esset ut tibi , aut ita tibi difficile
ut mihi, nec tam molestus esses, nec in his quidquam
sperares. Nam cum me interrogares, quid mihi de Acade—
mico sapiente videatur , respondi videri (mihi quod videa-
tur sibi scire sapientiam , ne aut temere me scire affirma-
rem, aut illum non minus temere scire dicerem. Pro mag-
no, inquam, beneficio mihi obsecro concedas primo, ut
ad id quod ego , non ad id quod tu te interrogas respon-
dere digneris. Deinde ut spem meam , quam tibi non
minus curae, quam tuam esse certo scio , nunc paululum
omittas. Certe si me ista interrogatione decepero , cito
transibo in tuam partem, controversiamque finiemus,
Postremo ut pulsa nescio qua sollicitudine, qua te tangi
video, diligentius animadvertas, quo facile intelligas quid
mihi abs te responderi velim. Dixisti enim ideo te non aut
aiere aut negare , quod utique faciendum est ad id quod
rogo ‚ ne· temere te scire dicas quod nescis: quasi vero
ego quid scias quaesierim, et non quid tibi videatur. Ita-
que nunc planius (si tamen planius dici potest) interrogo.
Videtur-ne tibi scire sapientiam sapiens, annon videtur ἓ
Si inveniri, inquit, sapiens qualem ratio prodit, queat:
potest mihi videri scire sapientiam. Ratio igitur, inquam,
talem tibi prodit esse sapientem, qui sapientiam non igno-

ret, et recte isthuc. Non enirn aliter decebat videri
tibi.

