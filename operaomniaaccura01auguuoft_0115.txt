CONTRA ACADEMICOS LIBER 111. 105

XLI. Deinde in nostrum Tullium conflictio ista duravit,
jam plane saucia et ultimo spiritulatinas litteras inflatura.
Nam nihil mihi videtur inflatius , quam tam multa copio-
sissime atque ornatissime dicere,non ita sentientemQuibus
tamen ventis faeneus ille Platonicus Antiochus satis, ut
mihi videtur, dissipatus atque dispersus est. Nam Epicu-
reorum greges in animis deliciosorum populorum aprica
stabula posuerunt. Quippe Antiochus Philonis auditor,
hominis quantum arbitror circumspectissimi ‚ qui jam ve-
luti aperire cedentibus hostibus portas coeperat, et ad
Platonis auctoritatem Academiam legesque revocare :
quanquam et Metrodorus id antea facere tentaverat , qui
primus dicitur esse confessus, non decreto placuisse Aca-
demicis nihil posse comprehendi, sed necessario contra
Stoicos hujusmodi eos arma sumpsisse. Igitur Antiochus,
ut institueram dicere, auditis Philone Academico, et Mne-
sarcho Stoico in Academiam veterem, quasi vacuam de-
fensoribus, et quasi nullo hoste securam, velut adjutor et
civis irrepserat ‚ nescio quid inferens mali de Stoicorum
cineribus, quod Platonis adyta violaret. Sed huic arreptis
iterum illis armis et Philon restitit donec moreretur, et
omnes ejus reliquias Tullius noster oppressit, se vivo im-
patiens labefactari vel contaminari quidquid amavisset ε
adeo post illa tempora non longo intervallo omni pervicacia
pertinaciaque demortua, os illud Platonis quod in philo—
sophia purgatissimum cst et lucidissimum, dimotis nubi- ,
bus erroris, emicuit, maxime in Plotino, qui Platonicus
philosophus ita ejus similis judicatus est, ut simul eos
vixisse, tantum autem interest temporis ut in hoc illc re-
vixisse putandus sit.

