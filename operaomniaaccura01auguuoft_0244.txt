234 s· AUGUSTINI EPISCOPI

tum aliquid est. Quod si absurdum cst , multo minus hoc
genus interitus timendum est animo , quod vitae certe non
cst timendum. Nam prorsus si tunc moritur animus, cum
011111 deserit vita illa, ipsa vita quae hunc deserit multo
melius intelligitur animus , ut jam non sit animus quidquid
a vita deseritur, sed ea ipsa vita quae deserit. Quidquid
0111111 vita desertum mortuum dicitur , id ab anima desertum
intelligitur: haec autem vita , quae deserit ea quae moriun-
tur, quia ipsa est animus, et seipsam non deserit, 11011
moritur animus.

ΜΛΊ rm} ἱ ΚΝΑ ’νινννννὶ mxumwn mmxwm mmmmmvvm mmm·=mv=wu Ἃ

CAPUT X.

Animus non est temperatio eorporis.

XVI Ι. NISI sorte vitam temperationem aliquam corpo-
ris, ut nonnulli opinati sunt, debemus credere. Quibus
profecto nunquam 1100 visum esset, si ea quae vere sunt
et incommutabilia permanent, eodem animo a corporum
consuetudine alienato atque purgato videre valuissent.
Quis enim benc se inspiciens, 11011 expertus est tanto se ali-
quid intellexisse sincerius , quanto removere atque subdu-
cere intentionem mentis a corporis sensibus potuit? Quod
si temperatio corporis esset animus, non utique id posset
accidere. Non enim ea res quae naturam propriam non ha-
beret, neque substantia esset, sed in subjecto corpore
tanquam color et forma inseparabiliter inesset ‚ ullo modo
50 ab eodem corpore ad intelligibilia percipienda conaretur
avertere , et· in quantum id posset, in tantum illa posset
intueri, eaque visione melior et praestantior fieri. Nullo
quippe modo forma vel color, vel ipsa etiam corporis tem-

