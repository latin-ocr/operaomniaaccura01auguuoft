318 s. Aucus‘nm Eriseom

errare non possit. Qui profecto in ea non instauratur, nisi
prius cor mundum fuerit, hoc est, nisi prius ipsa cogi-
tatio ab omni cupiditate ac faece rerum mortalium sese
cohibuerit et eliquaverit.

LXXVI. J amvero in ipsa visione atque contemplatione
veritatis , qui septimus atque ultimus animae gradus est3
neque jam gradus, sed quaedam mansio quo illis gradi-
bus pervenitur ‚ quae sint gaudia ‚ quae perfructio summi
ct veri boni, cujus serenitatis atque aeternitatis afflatus ‚
quid ego dicam? Dixerunt haec quantum dicenda esse judi-
caverunt, magnae quaedam et incomparabiles animae ‚
quas etiam vidisse ac videre ista credimus. Illud plane
ego nunc audeo tibi dicere , nos si cursum quem nobis
Deus imperat ‚ et quem tenendum suscepimus ‚ constan-
tissime tenuerimus ‚ perventuros per virtutem Dei atque
sapientiam ad summam illam causam , vel summum auc-
torem , vel summum principium rerum omnium , vel si
quo alio modo res tanta congruentius appellari potest:
quo intellecto vere videbimus quam sint onmia sub sole
vanitas vanitantium& Vanitas enim est fallacia, vani-
tantes autem vel falsi , vel fallentes ‚ vel utrique intelli-
guntur. Licet tamen dignoscere quantum inter haec, et
ea quae vere sunt distet, et quemadmodum tamen etiam
ista omnia Deo auctore creata sint , et in illorum compa-
ratione nulla sint, per se autem considerata mira atque
pulchra. Tune agnoscemus quam vera nobis credenda im-
perata siut, quamque optime ac saluberrime apud matrem
Ecclesiam nutriti fuerimus ‚ quaeve sit utilitas lactis illius
quod apostolus Paulus parvulis se potum dedisse praedi-
cavit ²: quod alimentum accipere cum quis matre nutri-
tur, utilissimum est3 cum jam grandis est, pudendum3
respuere cum opus est, miserandum3 reprehendere ali-

¹ Eccles 1, ⁴2. Ita frequenter citat. Vide 1 Retract. c„ vn, n. 3. ·-
² 1 Cor. 111, 2.

