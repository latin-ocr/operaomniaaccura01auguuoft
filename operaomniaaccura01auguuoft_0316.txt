306 s. Aucusrffli Emscom

id placuerit, defuerunt ‚ neque nunc arbitror deesse : sed
ut ipse intelligis, res est subtilissima, et ad quam cernen-
dam mentis acies satis purganda est. Nunc attende potius
quid aliud afferas ‚ quo convincas animam vel longam vel
latam esse, vel quid ejusmodi: nam illud argumentum
tuum de tangendi sensu, sentis non attingere veritatem ‚
nec valere aliquid, ut eam per totum corpus tanquam
sanguinem diffusam esse convincat : aut si jam quod afferas
nihil habes, videamus quae restant.

mmmmmwmwm mmmmmwmwnmmwwnm

CAPUT XXXI.

Vermiculi secti partes, moventur .· an argumentum
est animm per totum corpus extensoe P

LXII. E. Num„ haberem fortasse , nisi recordarer quan-
tum pueri mirari soleremus palpitantes lacertarum caudas
amputatas a caetero corpore, quem motum sine anima fieri
nullo modo mihi persuadere possum : neque quo pacto fiat,
ut nuHum sit animae spatium, quando praecidi etiam cum
corpore potest, intelligo. Α. Possem respondere aerem et
ignem3 quae duo per animae praesentiam tenentur in cor-
pore terreno et humido ‚ ut omnium quatuor fiat contem-
peratio ‚ dum post ejusdem animae abscessum ad superna
evadunt, ac sese expediunt , movere illa corpuscula tanto
concitatius, quanto plaga recentiore subito erumpunt z
deinde porro motum languescere, postremo desinere,
dum minus minusque fit quod effugit, ac deinde totum
evolat. Sed ab hoc me revocat quod his hausi oculis pene
serius quam credi potest3 sed certe non serius quam de·-
berem. Cum enim nuper in agro essemus Liguriae ‚ nostri
illi adolescentes, qui tunc mecum erant studiorum suo-

