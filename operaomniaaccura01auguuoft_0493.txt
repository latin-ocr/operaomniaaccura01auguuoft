DE MtsicA Lm. νι. 483
intelligit aeterna ejus, et magis est, magisque est etiam
ipse servus in suo genere per illam. Neglecto autem Do-
mino intenta in servum carnali qua ducitur concupiscentia,
sentit motus suos quos illi exhibet, et minus est : nec ta-
men tantum minus ‚ quantum ipse servus, etiam cum
maxime est in natura propria. Hoc autem delicto dominae
multo minus est quam erat, cum illa ante delictum magis
esset.

XIV. Quocirca mortali jam et fragili, cum magna diffi-
cultate atque attentione dominatur. Hinc illi error incur- .
rit, ut voluptatem corporis , quia ejus attentioni cedit
materies, pluris aestimet quam ipsam sanitatem, cui at·-
tentione nulla opus est. Nec mirum, si [erumnis implica-
tur, praeponens curam securitati. Convertenti se autem
ad Dominum, major cura oritur, ne avertatur] donec
carnalium negotiorum requiescat impetus ‚ effrenatus
consuetudine diuturna, et tumultuosis recordationibus
conversioni ejus sese inserens 2 ita sedatis motibus suis,
quibus in exteriora provehebatur, agit otium intrinsecus
liberum, quod significatur sabbato3 sic cognoscit solum
Deum esse Dominum suum, cui uni summa libertate ser-
vitur. Non autem illos carnales motus, ut cum libet exe-
rit, ita etiam cum libet extinguit. Non enim sicut pecca-
tum in ejus potestate est , ita etiam poena peccati. Magna
quippe res est ipsa anima, nec ad opprimendos lascivos
motus suos idonea sibi remanet. Valentior enim peccat,
et post peceatum divina lege facta imbecillior, minus
potens est auferre quod fecit. « Infelix ego homo, quis
» me liberabit de corpore mortis hujus? Gratia Dei per
>› Jesum Christum Dominum nostrum 1. » Motus igitur
animae servans impetum suum, et nondum extinctus, in
memoria esse dicitur, et cum in aliud intenditur animus,

¹ Rom. vn, 24.

31.

