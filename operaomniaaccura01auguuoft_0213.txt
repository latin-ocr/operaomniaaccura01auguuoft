DE ORDINE Lm· 11. 203

nale ‚ id est, quod ratione utitur, et rationabilia vel facit
vel sequitur, quia naturali quodam vinculo in eorum so-
cietate astringebatur, cum quibus illi erat ratio ipsa com-
munis, nec homini homo firmissime sociari posset, nisi
colloquerentur, atque ita sibi mentes suas cogitationesque
quasi refunderent, vidit esse imponenda rebus vocabula,
id est, significantes quosdam sonos ι ut quoniam sentire
animos suos non poterant, ad eos sibi copulandos sensu
quasi interprete uterentur. Sed audiri absentium verba
non poterant: ergo illa ratio peperit litteras , notatis om-
nibus oris ac linguae sonis, atque discretis. Nihil autem
horum facere poterat, si multitudo rerum sine quodam
defixo termino infinite patere videretur. Ergo utilitas nu-
merandi magua necessitate animadversa est. Quibus (luo-
bus repertis , nata est illa librariorum et calculonum pro-
fessio, velut quaedam grammaticae infantia, quam Varro
litterationem vocat: graece autem quomodo appelletur,
non satis in praesentia recolo.

XXXVI. Progressa deinde ratio animadvertit eosdem
oris sonos quibus loqueremur, et quos litteris jam signa-
verat, alios esse qui moderato varie hiatu, quasi enodati
ac simplices , faucibus sine ulla collisione defluerent,
alios diverso pressu oris tenere tamen aliquem sonum3
extremos autem qui nisi adjunctis sibi primis erumpere
non valerent. Itaque litteras hoc ordine quo expositae
sunt, vocales , semivocales et mutas nominavit. Deinde
syllabas notavit 2 deinde verba in octo genera formasque
digesta sunt, omnisque illorum motus , integritas, junc-
tura, perite subtiliterque distincta sunt. Inde jam nume-
rorum et dimensionis non immemor, adjecit animum in
ipsas vocum et syllabarum varias moras, atque inde spa-
tia temporis alia dupla, alia simpla esse comperit, quibus

