5252 s. Ate esrum EPISCOPI

ita cum quidam vorator , ventrisque , ut ab Apostolo
dicitur , cultor, diceret ideo sc vivere , ut vesceretur¹ :
non tulit qui audiebat frugi homo, et, Quanto, inquit,
melius ideo vescereris ut viveres? quod utique ex eadem
ista regula locutus est. Nam neque alia de causa ille dis-
plicuit, nisi quod vitam suam tam parvi penderet, ut eam
duceret gutturis voluptate viliorem, dicendo se propter
epulas vivere : neque hic ob aliud jure laudatur, nisi quod
in iis duobus quid propter quid fieret, hoc est, quid cui
subjectum esset intelligens, cibandum potius ut vivamus,
quam vivendum ut cibemur admonuit. Similiter et tu
fortasse, et quilibet hominum non imperite res aestiman-
tium, dicenti cuipiam loquaci amatorique verborum, Ideo
doceo ut loquar, responderetis, Homo, cur non potius
ideo loqueris ut doceas? Quod si haee vera sunt, sicutiesse
cognoscis, vides profecto quanto verba minoris habenda
sint, quam id propter quod utimur verbis, cumipse usus
verborum jam sit verbis anteponendus : verba cnim sunt
ut his utamur z utimur autem his ad docendum. Quanto
est ergo melius docere quam loqui, tanto melior est quam
verba locutio. Multo ergo melior doctrina quam verba.
Sed cupio audire quid forte contradicendum putes.
XXVII. Aa Assentior quidem meliorem quam verba
esse doctrinam, sed utrum adversusistam regulam qua .
dicitur: Omnc quod propter aliud est, inferius esse quam
id propter quod est, nihil sit quod objici possit, ignoro.
Aca. Alias hoc opportunius, diligentiusque tractabimus :
nunc illud quod concedis, satis est ad id quod conficere
studeo. Das enim cognitionem rerum quam signa rerum
csse chariorem. Quamobrem cognitio rerum quae signifi-
cantur, cognitioni signorum anteferenda est z an tibi non
videtur? An. Num ego cognitionem rerum cognitione sig—

¹ nonum-1, 18.

