nni-:n DE ρυΑΝΉΤΑΤΕ ANiMAE. 307

rum gratia, animadverterunt humi jacentes in opaco
loco, reptantem bestiolam multipedem, longum dico
quemdam vermiculum 2 vulgo notus est, hoc tamen
quod dicam nunquam in eo expertus eram. Verso namque
stylo, quem forte habebat unus illorum, animal medium
percussit : tum ambae partes corporis ab illo vulnere in
contraria discesserunt, tanta pedum celeritate , ac nihilo ,
imbecilliore nisu, quam si duo hujuscemodi animantia fo-
rent. Quo miraculo exterriti, causaeque curiosi, ad nos ,
ubi simul ego et Alypius considebamus, alacriter viventia
frusta illa detulerunt. Neque nos parum commoti, ea
currere in tabula quaquaversum poterant cernebamus:
atque unum ipsorum stylo tactum, contorquebat se ad
doloris locum, nihil sentiente alio, ac suos alibi motus
peragente. Quid plura? Tentavimus quatenus id valeret,
atque vermiculum, imo jam vermiculos in multas partes
concidimus : ita omnes movebantur, ut nisi a nobis illud
factum esset, et. comparerent vulnera recentia, totidem
illos separatim natos, ac sibi quemque vixisse crederemus.

LXIII. Sed tunc ego quod illis adolescentibus dixi,
cum intenti me intuerentur, tibi nunc dicere vereor 2 jam
enim tantum processimus, ut nisi tibi aliter respondero
quod secundum meam causam probabiliter valet, tanta
nostra intentio per tam longum munita sermonem, ab
uno vermiculo penetrata succubuisse videatur. Illis autem
praeceperam, ut in studiis, sicuti coeperant, suum cursum
tenerent, ita eos opportunius aliquando ad quaerenda et
discenda ista , si res moneret , esse venturos. Sed quae illis
discedentibus cum Alypio sermocinatus sum ‚ cum uterque
nostrum pro suo quisque modulo recordaretur et conjecta-
ret et quaereret ‚ si exponere velim , longe plura nobis di-
cenda sunt, quam ab ipso principio tantis ambagibus
atque anfractibus dicta sunt : non apud te tamen tacebo

ΞΟ.

