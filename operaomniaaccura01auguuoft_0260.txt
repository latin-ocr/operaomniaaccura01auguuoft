250 s. AUGUSTINI EPlsCOPI

esse omnino nihil. Î•. Quis dubitaverit? A. Quid illud,
num dubitas justitiam multo esse hac arbore meliorem?
E. Ridiculum istud quidem est: quasi vero ulla sit com-
paratio. A. Liberaliter mecum agis: sed illud nunc at-
tende, cum constet ita hanc arborem esse deteriorem
quam est justitia, ut nee comparanda quidem tibi videa-
tur, et hoc lignum non esse nihil confessus sis, placet-ne
11111 ut ipsam justitiam nihil esse credamus? E. Quis 1100
demens crediderit? A. Recte omnino: sed fortasse arbo-r
haec propterea 11111 videtur esse aliquid, quod longa est pro
suo modo et lata, et robusta, quae si detraxeris, nihil erit.
E. Ita videtur. A. Quid ergo justitia, quam non nihil esse
confessus 05, 11110 quiddam longe divinius 1130 longeque
praestantius, videtur tibi longa esse? E. Nullo modo mihi
justitia aut longa, aut lata, aut tale aliquid cogitanti
potest occurrere. A. Si igitur nihil horum est justitia, et
tamen ipsa nihil non est, cur tibi anima nihil videtur,
nisi ejus aliqua longitudo sit? E. Age jam non mihi vide-
tur ex eo nihil esse anima , quod nee lomga , nec lata , nec
robusta sit: sed utrum vere ita sit, nondum a te dictum
esse scis. Fieri enim potest, ut multa sint magni aesti-
manda, quae istis careant, sed non continuo ex 1100 genere
animam esse credendum puto.

VI. A. Scio istud nobis enodandum restare, et hoc me
deinceps explicaturum promiseram, verum quia res sub-
tilissima est, 01 longe alios mentis oculos quaerit, quam
humana consuetudo 111 quotidianae vitae actibus habere
solita est, admoneo te ut per ea, per quae te ducendum
existimo, libens pergas, nec nostro quodam necessario
circuitu defatigatus, aegre tuleris aliquanto te tardius ad
id quod cupis pervenire. Nam prius 3115 te quaero utrum
corpus ullum putes esse, quod non pro modo suo habeat
aliquam longitudinem et latitudinem et altitudinem?

