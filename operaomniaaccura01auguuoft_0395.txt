DE MusicA Lis. ιιι. 385

te semper cum voluptate audisse confessus sis? D. Mani-
festum est et hoc esse, et ab illo superiore genere distare.

ΙΙ. Μ. Ergo quoniam oportet distingui etiam vocabulis
ea quae re ab se distincta sunt, scias illud superius genus
copulati011i8‚ rhythmum a Graecis·⁷ hoc autem alterum,
metrum vocari : latine autem dicipossent , illud numerus,
hoc mensio vel mensura. Sed quoniam haec apud nos
nomina late patent, et cavendum est ne ambigue loqua-
mur, commodius utimur graccis. Vides tamen , ut opinor,
quam recte utrumque nomen his rebus sit impositum ε
nam quoniam illud pedibus ccrtis provolvitur, peccatur-
que in eo si pedes dissoni misceantur, recte appellatus
cst rhythmus , id est, numerus : sed quia ipsa provolutio
non habet modum , nec statutum est in quoto pedo finis
aliquis emineat, propter nullam mensuram continuationis
non debuit metrum vocari. Hoc autem utrumque habet ε
nam et certis pedibus curritur, et certo terminatur modo.
Itaque non solum metrum propter insignem finem, scd
etiam rhythmus est , propter pedum rationabilem conne-
xionem. Quocirca omne metrum rhythmus, non omnis
rhythmus etiam metrum est. Rhythmi enim nomen in
musica usque adeo late patet, ut haec tota pars ejus quae
ad diu et non diu pertinet, rhythmus nominata sit. Sed
de nomine, cum res appareat, non esse satagendum , et
doctis et sapientibus placuit. An aliquid contradicendum
aut dubitandum putas de his, quae a me dicta sunt?
D. lmo prorsus assentior.

cvm. 25

