122 s. AUGUSTINI 131215001’1

volunt ergo invenire, volunt igitur habere inventionem
veritatis. At non inveniunt: sequitur eos non habere quod
volunt3 et ex eo sequitur etiam beatos non esse. At nemo
sapiens, nisi beatus: sapiens igitur Academicus non est.
Hic repente illi, quasi totum rapientes exclamaverunt,
Sed Licentius attentius et cautius advertens timuit assen-
sionem atque subjecit : Rapui quidem vobiscum, siquidem
exclamavi illa conclusione commotus. Sed nihil hinc ad-
mittam in viscera, et partem meam servabo Alypio: nam
aut simul eam mecum lambet, aut me admonebit cur non
oporteat attingere. Dulcia, inquam , magis metuere Na-
vigius deberet splene vitioso. Hic ille arridens: Plane, in-
quit , me talia sanabunt. Nam nescio quomodo contortum
hoc et aculeatum ‚ quod posuisti, ut ait ille, de melle Hy-
metio , acriter dulce est, nihilque inflat viscera. Quare to-
tum etiam palato aliquantum remorso, tamen ut possum
libentissime in medullas trajicio. Non enim video quo-
modo redargui possit ista conclusio. Prorsus nullo modo
potest , inquit Trygetius. Quare gaudeo jamdiu cum illis
me inimicitias suscepisse. Nam neseio qua impellente na-
tura , vel( ut verius dicam) Deo , etiam nesciens quomodo
refellendi essent, tamen eis nimis adversabar.

 

Ejusdem rei continuatio.

. XV. Hic Licentius: Ego, inquit, illos nondum desero.
Ergo, ait Trygetius, dissentis a nobis? Numquidnam,
ille inquit,vos ab Alypio dissentitis? Cui ego: Non dubito,
inquam, quin, si adesset Alypius, huic ratiunculae cederet,
Non enim tam absurde sentire poterat, ut aut beatus ille “
videretur, qui tantum bonum animi, quod ardentissime
vellet habere, non haberet, aut illos nolle invenire veri-

