:38 s. AltGUSTINt Emscom

ad quaerendam veritatem magnopere hortari, coeperam
ex vobis quaerere quantum in ea momenti poneretis.
Omnes autem posuistis tantum, ut plus non desiderem.
Nam cum beati esse cupiamus ‚ sive id fieri non potest
nisi inventa, sive nonnisi diligenter quaesita veritate :
postpositis caeteris omnibus rebus, nobis, si beati esse vo-
lumus , perquirenda est. Quamobrem jam istam, ut dixi,
disputationem terminemus,¹ et relatam in litteras mittamus,
Licenti‚ potissimum patri tuo, cujus erga philosophiam
jam prorsus animum teneo, Sed adhuc quae admittat,
quaero fortunam. Incendi autem in haec studia vehemen-
tius poterit, cum te ipsum jam intentum mecum sic vivere,
non audiendo solum ‚ verumetiam legendo ista cognove-
rit. Tibi autem si, ut sentio, Academici placent, vires ad
eos defendendos validiores para3 nam illos ego reos citare
decrevi. Quae cum essent dicta , prandium paratum esse
annuntiatum est atque surreximus.

